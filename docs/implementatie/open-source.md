# Open source

Het platform zal gebouwd worden op en met opensourcesoftware.
Ook de broncode van de content en tools die we ontwikkelen zal openbaar zijn.
Maar wat is open source eigenlijk? En waarom moeten we dit willen?

## Wat is open source?

Open source (letterlijk: open bron) verwijst naar software
waarvan de broncode vrij beschikbaar is voor het publiek,
en waarvan deze code vrij gebruikt, aangepast en verspreid mag worden.

## Waarom open source?

Het gebruiken van opensourcesoftware brengt verschillende voordelen met zich mee:

> [!NOTE]
> Speciaal dank aan Tom Ootes van Developer Overheid voor zijn [blogpost hierover](//community.developer.overheid.nl/t/175)!

- **Onafhankelijkheid.**
  Omdat alle code openbaar is en vrij gebruikt mag worden,
  voorkom je situaties waar je afhankelijk bent van één bedrijf.

- **Transparantie.**
  Je kunt altijd de broncode inzien en controleren wat er gebeurt.
  Daarnaast is het bijna altijd ook mogelijk om de geschiedenis aan
  wijzigingen van de code te bekijken.
  Zo is het altijd inzichtelijk wat de software doet, hoe het werkt,
  en wanneer, door wie en waarom het is aangepast.

- **Duurzaamheid.**
  Als iedereen kan bijdragen aan de broncode van een project,
  ben je niet afhankelijk van één bedrijf die het project ondersteunt.

- **Kennisdeling.**
  Als laatste: opensourcesoftware is een geweldige manier om kennis
  te delen en samen te werken met anderen. Dit kan leiden tot betere software,
  en het geeft anderen de kans om te leren van jouw werk.
