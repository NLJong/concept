# Omschrijving

Het platform bestaat uit twee gescheiden onderdelen:
een [kennisportaal](kennisportaal.md) en een [forum](forum.md).
Ondanks dat beiden grotendeels dezelfde doelgroep aanspreken,
zijn de doelen en de manier waarop ze gebruikt worden erg verschillend.
Ze delen wel beiden de kernambitie van het platform:
het faciliteren van kennisdeling en samenwerking.
Om dit te bereiken, zijn een aantal kernwaarden van belang:

## Kernwaarden

### Toegankelijkheid

Jongereninitiatieven houden zich vaak bezig met gecompliceerde maatschappelijke vraagstukken,
zoals sociale ongelijkheid, mentale gezondheid en politieke participatie.
Informatie over deze onderwerpen bevat vaak lastig taalgebruik en vaksjargon.
Hierdoor wordt de drempel om deel te nemen aan het debat hierover hoger.
Voor degenen die nog niet bekend zijn met het taalgebruik en de conventies
binnen een bepaald vakgebied is het zo goed als onmogelijk om op een hoog niveau
mee te praten over deze onderwerpen.

Juist daarom is het enorm belangrijk dat de informatie op het platform
toegankelijk is voor iedereen die geïnteresseerd is in het onderwerp.
Hierdoor wordt het platform een plek waar iedereen kan leren en bijdragen,
ongeacht hun achtergrond, opleidingsniveau of ervaring.

### Gebruikersvriendelijkheid

Het platform moet makkelijk te gebruiken zijn voor iedereen.
Als het platform prettig in gebruik is, en mensen gemakkelijk content
kunnen vinden, delen en discussiëren, zullen ze het platform vaker gebruiken.

### Transdisciplinairiteit

Veel maatschappelijke vraagstukken zijn complex
en kunnen niet opgelost worden vanuit één enkel perspectief.
Juist door de kennis en ervaring uit verschillende vakgebieden te combineren
kunnen we tot innovatieve en effectieve oplossingen komen.
Daarom stimuleert het platform samenwerking tussen
mensen met verschillende achtergronden en expertises.

### Inhoudsgericht

Op het platform staat de inhoud centraal.
We willen dat auteurs zich kunnen focussen op de kern van hun boodschap en ideeën,
zonder daarbij gehinderd te worden door strikte regels en standaarden.
Door niet te focussen op de vorm, maar de nadruk te leggen op de inhoud,
creëren we een levendige en dynamische community van denkers en doeners.
Daarom moedigen we auteurs aan om helder en overtuigend te schrijven,
zonder zich zorgen te maken over kleinere details en opmaakeisen.

### Veiligheid

Het platform moet een veilige omgeving zijn voor iedereen.
Gezien de gevoelige aard van veel maatschappelijke onderwerpen,
is het enorm belangrijk dat iedereen zich veilig voelt om hun mening te uiten.
Daarom stellen we duidelijke regels op voor het gedrag op het platform,
en treden we actief op tegen overtredingen.

#### Neutraliteit

Een veilige omgeving betekent ook dat het platform politiek neutraal is.
Het platform is een plek voor iedereen, ongeacht hun politieke voorkeur,
en draagt zelf geen politieke boodschap uit.
Deze ambitie zit verworven in de governance van de organisatie,
de regels voor de community, en de technische implementatie van het platform.
