# Motivatie

Kennis onder de verschillende jongereninitiatieven is versnipperd.
Zo heeft de NJR op [haar website](https://njr.nl/nl/verhalen/bouwstenen)
uitgelegd hoe zij denken dat jongerenparticipatie het beste kan worden vormgegeven,
maar deze kennis is niet bij iedereen bekend.

Momenteel wordt veel kennis uitgewisseld via Local Collective,
het collectief van alle jongereninitiatieven bekend bij de NJR.
Echter, dit gebeurt vaak informeel in de verschillende WhatsApp-groepen.
Dit is sowieso ook niet voor iedereen toegankelijk, je moet namelijk eerst weten
dat Local Collective bestaat, en vervolgens moet je er nog lid van worden.

Daarom stellen we wat anders voor.
Een open platform waarop kennis en ervaringen kunnen worden gedeeld.
Een platform waar iedereen aan kan bijdragen, en waar iedereen van kan leren.

Deze openheid zorgt ervoor dat kennis voor meer mensen toegankelijk is,
maar stimuleert ook samenwerking en innovatie.
Het wiel hoeft namelijk niet steeds opnieuw uitgevonden te worden,
maar men kan voortbouwen op het werk van anderen met andere achtergronden en ervaringen.
Door de drempel om bij te dragen laag te houden is iedereen in staat om mee te doen,
waardoor meer stemmen en perspectieven gehoord en gedeeld kunnen worden.

De openheid van dit platform kent echter ook uitdagingen.
Hoe kunnen we de kwaliteit en integriteit van de kennis en ideeÃ«n waarborgen,
zonder dat dit de inclusiviteit en toegankelijkheid ten slechte komt?
Hoe kunnen we creativiteit stimuleren en bijdragen van iedereen accepteren,
terwijl we ook hoge standaarden aan de inhoud stellen?

Deze explainer zal het concept verder uitleggen,
de mogelijke problemen en uitdagingen uitwerken,
en een voorstel doen voor de governance en implementatie van dit platform,
waarbij de risico's geminimaliseerd worden.
